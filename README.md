# Redmine
Διαχείριση έργων της ομάδας Open Source Team Minedu
Το Redmine είναι ένα λογισμικό το οποίο έχει φτιαχτεί για τη διαχείριση έργων λογισμικού. 
Πρόκειται για μια πλατφόρμα η οποία παρέχει τα απαραίτητα εργαλεία και τη λειτουργικότητα 
ώστε να μπορούν να συνδυαστούν αποτελεσματικά ανθρώπινοι πόροι (ομάδες εργασίας) για να φέρουν 
εις πέρας ένα οργανωμένο έργο.

To Redmine θα εγκατασταθεί σε Virtual Machine σε Server της κεντρικής υπηρεσίας του Υπουργείου Παιδείας, 
Έρευνας και Θρησκευμάτων (ΥΠ.Π.Ε.Θ.). Για την εγκατάσταση και λειτουργία του Redmine γίνεται χρήση 
τεχνολογιών MySQL, Ruby/Rails, Passenger  και Apache. Θα χρησιμοποιηθεί ως εσωτερικό εργαλείο για την 
καθημερινή διαχείριση των εργασιών που θα αναλαμβάνουν τα μέλη της ομάδας σχεδιασμού και ανάπτυξης λογισμικού 
του ΥΠ.Π.Ε.Θ.. Πιο συγκεκριμένα, θα διατηρούνται πληροφορίες για όλα τα έργα της ομάδας, τα μέλη τους και τους
ρόλους που έχουν αναλάβει (π.χ. developers, testers), τους χρόνους που δαπανήθηκαν, την πρόοδο του κάθε έργου κ.α. 
Επιπλέον, για κάθε έργο θα δημιουργείται ένα wiki στο οποίο θα καταγράφονται όλες οι αλλαγές στο έργο ως ένα είδος 
ιστορικού διαθέσιμο για όλα τα μέλη της ομάδας. Για κάθε μια προγραμματισμένη εργασία ενός έργου δημιουργείται ένα 
θέμα (issue) για το οποίο καταγράφονται λεπτομέρειες όπως ποιος το ανέλαβε, ποιοι ενημερώνονται για την εξέλιξή του,
η ημερομηνία έναρξης, ο προβλεπόμενος χρόνος κ.α. Επιπλέον, για κάθε έργο δημιουργείται ένα διάγραμμα Gantt που 
παρέχει μια σαφή και εύκολα κατανοητή οπτική απεικόνιση της προόδου όλων των θεμάτων του έργου.  

Η ομάδα του Redmine θα ασχολείται με την παραμετροποίηση, διαχείριση και συντήρηση του ομώνυμου λογισμικού. Συγκεκριμένα 
η ομάδα του  Redmine θα ασχολείται με την εισαγωγή και παραμετροποίηση χρηστών και ομάδων, την κατανομή των ρόλων και των 
δικαιωμάτων τους, προσθήκη προσαρμοσμένων πεδίων, προσθήκη νέων trackers  και Issue Statuses και γενικά με κάθε είδους 
απαραίτητο configuration.
